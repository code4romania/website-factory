---
title: "Sfaturi pentru un conținut cât mai bine organizat"
---

Acum totul este setat, iar instanța ta de Website Factory: Școli este
pregătită pentru ca tu să poți adăuga conținut. Pentru a putea crea un
website cât mai coerent și cu informație cât mai bine structurată, avem
câteva recomandări pentru tine.

Pune pe hârtie toate informațiile pe care trebuie obligatoriu să le
conțină website-ul tău și apoi grupează-le pe categorii. Ai putea începe
cu două categorii de conținut: Conținutul narativ și conținutul
utilitar.

**Conținutul narativ** este cel de tipul: despre misiunea unității de învățământ,
proiectele noastre, blogul de articole, rapoartele anuale, informații despre partenerii noștri, 
sponsori sau alte lucruri care au direct de a face cu activitatea unității de învățământ.

**Conținutul utilitar** este de tipul: despre echipa unității de învățământ,
statutul unității de învățământ, termeni și condiții,
politica de confidențialitate, contact, alte informații utile etc.

După ce ai listat toate ideile de conținut creează o structură pentru
acesta. O structură de content arată cam așa:

#### Meniul Principal:
- Prima pagina
- Despre noi
  - Pagina despre misiunea unității de învățământ
  - Cum funcționăm
  - Documentele oficiale ale unității de învățământ
  - Echipa noastra
  - Codul de conduită al unității de învățământ
  - Parteneri și sponsori
- Programele/proiectele noastre
  - Proiect \#1
  - Proiect \#2
  - ……
- Contact

#### Footer:

- Despre noi
- Termeni și condiții
- Politica de confidențialitate
- Codul de conduită
- Alte linkuri utile
