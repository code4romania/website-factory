---
title: "Înainte de lansare"
---

### Testează adaptabilitatea la toate dispozitivele

Dacă ai finalizat construcția website-ului tău înainte de lansare
verifică dacă acesta se vede bine pe toate tipurile de dispozitive.
Așadar intră pe URL-ul site-ului tău din orice browser de pe un laptop,
o tabletă și cel puțin un dispozitiv mobil cu Android și/sau Apple.
Verifică paginile website-ului, pagina de donații, de contact și
testează formularele dacă ai formulare configurate în site.

### Testează orice integrare cu alte sisteme

Când creezi pagini este important să setezi zona de metadate ale
acesteia, adică partea de început unde trebuie să completezi titlul
paginii, o scurtă descriere și o imagine. Aceste informații sunt cele
care vor fi preluate atunci când, de exemplu, faci share unei pagini pe
social media. Verifică dacă la share pe social media se distribuie
imaginea corectă și titlurile corecte ale paginilor.

Dacă ai adăugat codul de urmărire de Google Analytics pentru a măsura
traficul atunci verifică dacă datele se transmit corect și dacă Google
Analytics înregistrează vizitatorii pe site.

Dacă ai adăugat integrări suplimentare care nu sunt parte integrantă din
soluția Website Factory: Guvern atunci verifică dacă acestea sunt complet
funcționale înainte de lansarea publică a website-ului.

### Verifică tot conținutul

Înainte de lansare mai verifică o dată tot conținutul adăugat pentru a
evita lipsa de diacritice, fotografiile nepotrivite sau conținutul
dublat. Iată aici un checklist de verificare minimală:

- Tot conținutul este complet pe site?
- Traducerile (dacă aveți mai multe limbi disponibile) sunt încărcate
  corect peste tot?
- Toate paginile au titlurile și descrierile scurte adăugate în panoul
  de administrare?
- Se văd corect toate imaginile?
- Formularele sunt testate și funcționează?
- Toate butoanele au linkurile corecte pe ele?
- Meniul principal și footerul sunt corect configurate?
