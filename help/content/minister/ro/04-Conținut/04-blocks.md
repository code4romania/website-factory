---
title: "Cum construiesc o pagină cu elemente de conținut?"
---

Fiecare pagină este construită din blocuri (elemente) de conținut care
au diverse funcționalități, fiecare bloc fiind potrivit pentru
organizarea unui anumit tip de informație.

Pentru a adăuga un bloc de conținut este necesar să parcurgi următorii
pași:

1)  Accesează panoul de administrare
2)  Selectează din Meniul principal butonul **Pagini**
3)  Dacă pagina deja există, apasă pe **Titlul** paginii pentru a o
    edita. Dacă pagina nu există, apasă butonul “**Adaugă**”
4)  După ce ai setat campurile de titlu, descriere si imagine apasă
    butonul “Adaugă bloc nou”. Atenție, aceste câmpuri nu sunt
    vizibile în pagină.
5)  Apasă butonul “**Adaugă bloc nou**”
6)  Selectează tipul de bloc potrivit pentru informațiile pe care vrei
    să le adaugi în pagină

Fiecare bloc de conținut poate fi duplicat, șters sau i se poate schimba
proporția cu ajutorul butoanelor din dreapta lui.

1)  Butonul de coloane micșorează sau mărește blocul de conținut.
2)  Săgeata restrânge sau extinde cardul pentru a edita pagina mai ușor
3)  Cele trei puncte deschid meniul din care poți alege să faci un
    duplicat al blocului de conținut sau să ștergi acel bloc de
    conținut cu totul.

## Tipuri de blocuri de conținut

### Acordeon

- tip de bloc în care este afișată o listă de elemente. Prin activarea
  unui element, sunt afișate informații suplimentare despre acesta.
- un acordeon este format din: Titlu și Elemente. Pentru fiecare
  element, poți adăuga Titlu și Text.
- acest tip de bloc permite adăugarea a oricâte elemente sunt necesare
- Acest tip de bloc este recomandat în special pentru secțiuni de
  tipul “Întrebări frecvente” sau pentru liste cu multă informație
  la fiecare item.

---

### Call to action

- tip de bloc folosit pentru a determina utilizatorii să facă o
  acțiune: să facă o donație, să afle mai multe despre un proiect
  sau program sau să se înscrie la un eveniment
- un bloc Call to action este format din: Titlu, Text, Text Buton și
  Link buton

---

### Carduri

- tip de bloc folosit pentru a afișa informații într-o formă
  delimitată de restul paginii
- un bloc **Carduri** este format din: Titlu, Coloane (numărul de
  coloane pe care vor fi afișate cardurile), Evidențiere carduri
  (dacă această opțiune este bifată, Cardul va avea o umbră și se va
  delimita mai puternic de restul paginii) și Card cu următoarele
  elemente: Icon (poți alege o iconiță dintr-o listă de pictograme),
  Titlu, Text, Text Buton și Link buton
- acest tip de bloc permite adăugarea a oricâte elemente sunt necesare

---

### Cod HTML

- tip de bloc folosit care permite introducerea de cod HTML pentru a
  modifica diferite caracteristici ale paginii sau pentru a
  introduce elemente din alte surse
- acest bloc are următoarele elemente: Titlu, Cod HTML, Proporție

---

### Embed

- tip de bloc folosit pentru a adăuga elemente din alte surse doar pe
  baza link-ului din browser
- un bloc **Embed** este format din Titlu și URL
- Aici vei putea pune link către video-uri de pe Youtube sau Vimeo de
  exemplu.

---

### Formular

- tip de bloc folosit pentru integrarea formularelor în pagini. Pentru
  informații despre crearea și gestionarea formularelor, consultă
  secțiunea **Cum creez un formular.**
- un bloc **Formular** este format din Titlu și Formular
- Pentru a adăuga un formular într-o pagină este necesar ca acest
  formular să existe deja creat în secțiunea de Formulare

---

### Grilă de imagini

- tipul de bloc **Grilă de imagini** este folosit pentru a afișa mai
  multe imagini într-un singur bloc
- un bloc **Grilă de imagini** are următoarele elemente: Titlu,
  Coloane (numărul de coloane pe care sunt afișate imaginile),
  Imagini (se pot adăuga în aceste bloc imagini deja existente în
  Biblioteca Media)

---

### Header

- tipul de bloc **Header** este folosit pentru adăugarea de titluri /
  bannere în pagini ca elemente delimitate de alte blocuri și este
  format din următoarele elemente: Titlu, Aliniere (se poate selecta
  dintre următoarele opțiuni: centru, stânga) și Text

---

### Header cu imagine pe fundal

- tipul de bloc **Header cu imagine pe fundal** este folosit pentru
  adăugarea de titluri / bannere în pagini ca elemente delimitate de
  alte blocuri și cu imagine pe fundal. Peste imaginea de fundal se
  aplică un filtru în culoarea principală a website-ului, pentru ca
  elementul să se integreze din punct de vedere vizual cu restul
  elementelor din pagină.
- acest tip de bloc este format din următoarele elemente: Titlu, Text,
  Text buton, Link buton și Imagini (se pot adăuga în aceste bloc
  imagini deja existente în Biblioteca Media)

---

### Imagine

- Tip de bloc ce permite adăugarea în pagină a unei imagini deja
  încărcate în Biblioteca Media și care este format din Titlu și
  Imagine

---

### Imagine cu text

- tip de bloc ce permite adăugarea în pagină a unei imagini deja
  încărcate în Biblioteca Media, însoțită de un text
- blocul este format din următoarele elemente: Titlu, Text, Poziție
  imagine (se poate selecta dreapta sau stânga), dimensiune imagine
  (se poate selecta 25%, 33%, 50%, raportat la dimensiunea
  celorlalte elemente din bloc), Aliniere (imagine raportat la
  celelalte elemente din bloc - sus, centru, jos) și Imagine (se pot
  adăuga în aceste bloc imagini deja existente în Biblioteca Media)

---

### Imagine cu link

- tip de bloc ce permite adăugarea în pagină a imaginilor deja
  încărcate în Biblioteca Media, însoțite de un text și un link care
  se poate accesa prin click pe fiecare imagine;
- blocul este format din următoarele elemente: Titlu, Coloane (se
  selectează / introduce numărul de coloane pe care vor fi afișate
  imaginile din bloc) și Imagine cu link cu următoarele elemente:
  Imagine (se selectează din Biblioteca Media, Text field.caption și
  URL (link care se poate accesa prin click pe imagine)

---

### Persoane

- tip de bloc ce permite adăugarea elementelor de tip Persoane create
  în meniul Persoane. Pentru mai multe informații, te rugăm să
  accesezi secțiunea **Ajutor**, **Crearea și gestionarea
  persoanelor**
- acest tip de bloc este format din următoarele elemente: Titlu, Text,
  Bifa Arată imagini (se bifează dacă dorești ca imaginile asociate
  persoanelor să fie afișate în acest bloc) și Persoane (se
  selectează dintre persoanele deja create în meniul **Persoane**)

---

### Progres

- tip de bloc ce permite adăugarea unei bare de progres, însoțită de
  alte elemente
- blocul este format din următoarele elemente: Icon (se selectează
  dintr-o listă cu elemente grafice predefinite), Titlu, Descriere,
  Progres (se poate modifica prin glisarea elementului pe linia de
  progres, se poate selecta din săgeți sau se poate introduce manual
  valoarea), Text Buton și Link Buton

---

### Separator

- tip de bloc folosit cu scopul de a delimita diverse secțiuni de
  content în pagină
- Acestui separator îi poți selecta culoarea. Dacă nu alegi nicio
  culoare, acesta va fi gri deschis.

---

### Text

- tip de bloc ce permite adăugarea unor paragrafe de texte și care
  este format din Titlu și Text
