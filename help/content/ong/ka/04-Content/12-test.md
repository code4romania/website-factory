---
title: "გაშვებამდე"
---

### შეამოწმეთ ადაპტირების უნარი ყველა მოწყობილობაზე

თუ დაასრულეთ თქვენი ვებ-გვერდის აწყობა, მის გაშვებამდე შეამოწმეთ, ერგება თუ არა შინაარსი ყველა ტიპის მოწყობილობაზე.
ამისათვის, შედით თქვენი ვებ-გვერდის URL-ზე ლეპტოპიდან, ყველა ხელმისაწვდომი ბრაუზერიდან, ტაბლეტიდან და მინიმუმ მობილური
მოწყობილობიდან Android-ით ან iOS-ით. შეამოწმეთ თქვენი ვებსაიტის ყველა გვერდი, შემოწირულობების გვერდი, საკონტაქტო გვერდი
და ყველა ფორმა (ფორმების არსებობის შემთხვევაში).

### შეამოწმეთ ინტეგრაციის ხარისხი გარე სისტემებთან

გვერდების შექმნისას მნიშვნელოვანია მეტამონაცემების არეალის დაყენებაც. მეტამონაცემების არეალი გვხვდება გვერდის პირველ
ნაწილში, როცა ის რედაქტირების რეჟიმშია. აქ, თქვენ უნდა შეავსოთ გვერდის სათაური, მოკლე აღწერა და დააყენოთ სურათი. ეს
ინფორმაცია გამოჩნდება მაშინ, როცა გვერდს სოციალურ მედიაში გააზიარებთ. შეამოწმეთ სოციალურ მედიაში, არის თუ არა ყველა ეს
ელემენტი სწორად ნაჩვენები.

შეამოწმეთ ინტეგრაცია გადახდის პროცესორის სერვისებთან. შეეცადეთ განახორციელოთ შემოწირულობა Netopia, EuPlatesc ან
PayPal-ით და შეამოწმეთ როგორ მუშაობს ყველაფერი - საწყისი გვერდიდან მადლობის გვერდამდე.

თუ თქვენ დაამატეთ თრექინგის კოდი Google Analytic-ისგან ვებ-გვერდის ტრაფიკის გასაზომად, მაშინ შეამოწმეთ, არის თუ არა
მონაცემები სწორად გადაცემული და აღრიცხავს თუ არა Google Analytics ყველა ვიზიტს.

თუ თქვენ დამატებით გაქვთ ინტეგრირებული სხვა პროგრამები, რომლებიც არ არის Website Factory: NGO-ს ნაწილი, შეამოწმეთ არის
თუ არა ისინი სრულად ფუნქციონირებადი ვებ-გვერდის საჯარო გაშვებამდე.

### შეამოწმეთ შინაარსი

გაშვებამდე, ხელახლა შეამოწმეთ შინაარსი ყველა გვერდზე , რათა თავიდან აიცილოთ მართლწერის შეცდომები, შეუსაბამო ფოტოები ან
ორმაგი შინაარსი. იხილეთ სია, მინიმალური გადამოწმებისთვის:

არის თუ არა საიტზე მოცემული ამომწურავი კონტენტი (შინაარსი)?
არის თუ არა თარგმანები სწორად დამატებული ვებსაიტზე?
არის თუ არა ყველა გვერდის სათაური და აღწერა დამატებული ადმინისტრატორის დაფაზე?
არის თუ არა ყველა სურათი სწორად ნაჩვენები?
არის თუ არა ფორმები დატესტილი და ფუნქციონალური?
არის თუ არა ყველა ღილაკის ბმული სწორად მითითებული?
არის თუ არა Header და Footer მენიუები სწორად კონფიგურირებული?
