---
title: "Ce este Website Factory: ONG"
---

Website Factory: ONG este o soluție tehnică cu ajutorul căreia tu vei
putea să îți construiești propriile website-uri. Aceasta este integrată
din fabrică cu o serie de funcționalități de care ai nevoie, cum ar fi
operatorii de plăți online prin care tu poți colecta donații, cu
mecanisme de monitorizare a traficului, precum Google Analytics, cu
rețelele sociale sau cu un constructor de formulare pentru a putea să
colectezi date prin intermediul site-ului tău.

De asemenea, soluția vine echipată cu o serie de recomandări pentru
construirea arhitecturii de conținut a website-ului, cu modele de pagini
pentru a te ajuta să construiești un website complet, cum ar fi pagini
demonstrative de Termeni și Condiții, Politică de confidențialitate, un
model de Code de Conduită sau de politică PSEA.
