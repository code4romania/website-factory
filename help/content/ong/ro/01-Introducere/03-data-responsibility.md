---
title: "Responsabilitatea cu privire la datele cu caracter personal (GDPR)"
---

Website Factory: ONG vine echipat cu pagini predefinite cu recomandări
de texte pentru o serie de pagini. Unele dintre acestea fac referire la
procesarea datelor cu caracter personal și la politica de
confidențialitate. Îți recomandăm să folosești aceste exemple dacă
organizația ta nu are deja documente dedicate de Termeni și Condiții sau
politică de Confidențialitate.

În panoul de administrare în secțiunea ”Pagini” vei găsi mai multe
pagini deja create de noi pentru a veni în ajutorul tău. Paginile
disponibile sunt:

1)  **Termeni și condiții** - în această pagină este nevoie să intri și
    să editezi toate locurile în care este necesar să completezi date
    despre organizație. Acest document explică cum se realizeaza
    procesarea datelor în cazul website-urilor construite cu Website
    Factory: ONG. Recomandăm să adaugi această pagină în meniul din
    Footer. Pagina este disponibilă atât în limba română cât și în
    limba engleză. Dacă ai site-ul disponibil în alte limbi va fi
    necesar să adaugi tu conținutul acesteia pagini în limba aleasă.
2)  **Politică de confidențialitate** - în această pagină este nevoie să
    intri și să verifici conținutul înainte de publicare, dar nu are
    nevoie de customizări suplimentare. Pagina explică oricărui
    vizitator ce sunt cookie-urile și cum funcționează ele. Recomandăm
    să adaugi această pagină în meniul din Footer. Pagina este
    disponibilă atât în limba română, cât și în limba engleză. Dacă ai
    site-ul disponibil în alte limbi, va fi necesar să adaugi tu
    conținutul acesteia pagini în limba aleasă.

**Important!**

Website Factory: ONG îți permite să colectezi donații și să creezi
formulare prin care poți colecta tot felul de date. Toate datele sunt
colectate pe serverul tău, pe care noi am instalat soluția pe care o
folosești ca să îți administrezi website-ul organizației sau
proiectului/programului tău. Implicit responsabilitatea cu privire la
aceste date este integral a organizației tale și, în cazul donațiilor, a
operatorilor de plăți pe care îi utilizezi.

De fiecare dată când construiești un formular care colectează informații
personale de la utilizatori trebuie să

1)  Adaugi în pagina de Termeni și condiții ce fel de date colectezi în
    secțiunea ”2. Datele personale prelucrate”
2)  Adaugi la finalul formularului o bifă care solicită utilizatorilor
    să citească și să accepte Termenii și Condițiile de utilizare ale
    site-ului tău.
