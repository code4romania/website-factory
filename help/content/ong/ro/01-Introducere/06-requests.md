---
title: "Suport tehnic prin Civic Tech 911"
---

Civic Tech 911 este programul nostru de asistență tehnică pro-bono
pentru ONG-uri. Prin acest program ne propunem să ajutăm gratuit
organizațiile neguvernamentale cu orice cerință tehnică au în măsura
capacității noastre de răspuns. În ceea ce privește Website Factory:
ONG, echipa de suport din Civic Tech 911 este aici ca să te ajute să
folosești soluția existentă la capacitate maximă și să te ajute să îți
construiești website-ul de care ai nevoie.

Civic Tech 911 funcționează ca un sistem de programări online. Cum poți
să îl accesezi:

1)  În panoul de administrare apasă pe butonul ”Ajutor”
2)  Caută prin informațiile disponibile dacă nu există deja răspunsul la
    întrebarea ta.
3)  Dacă nu există, atunci scrollează până la finalul listei și apasă
    butonul de ”Civic Tech 911” din panou și vei fi direcționat spre
    pagina dedicată programărilor
4)  Setează o programare în primul interval disponibil care se
    potrivește și cu programul tău și menționează în textul
    programării că ai nevoie de ajutor cu Website Factory: ONG.
5)  Vei fi contactat de colegii noștri cât de curând posibil.

### Ce fel de suport nu oferim prin Civic Tech 911

Acest program nu acoperă nevoi foarte specifice de customizare și nu
face dezvoltare suplimentară individuală. Dacă ai nevoie de o nouă
funcționalitate pe care Website Factory **nu** o are până la momentul la
care ne transmiți mesajul, atunci echipa va evalua dacă există
capacitate de implementare pentru această funcționalitate și dacă mai
multe organizații o consideră utilă pentru a putea fi construită și pusă
la dispoziție tuturor.
