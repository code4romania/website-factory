---
title: "Sfaturi pentru un conținut cât mai bine organizat"
---

Acum totul este setat, iar instanța ta de Website Factory: ONG este
pregătită pentru ca tu să poți adăuga conținut. Pentru a putea crea un
website cât mai coerent și cu informație cât mai bine structurată, avem
câteva recomandări pentru tine.

Pune pe hârtie toate informațiile pe care trebuie obligatoriu să le
conțină website-ul tău și apoi grupează-le pe categorii. Ai putea începe
cu două categorii de conținut: Conținutul narativ și conținutul
utilitar.

**Conținutul narativ** este cel de tipul: despre misiunea organizației,
proiectele noastre, blogul de articole, rapoartele anuale, testimoniale
de la beneficiari, informații despre partenerii noștri, sponsori sau
alte lucruri care au direct de a face cu activitatea organizației.

**Conținutul utilitar** este de tipul: despre echipa organizației,
statutul organizației, paginile de donații, termeni și condiții,
politica de confidențialitate, contact, alte informații utile etc.

După ce ai listat toate ideile de conținut creează o structură pentru
acesta. O structură de content arată cam așa:

#### Meniul Principal:
- Prima pagina
- Despre noi
  - Pagina despre misiunea organizației
  - Cum funcționăm
  - Documentele oficiale ale organizației
  - Echipa noastra
  - Codul de conduită al organizației
  - Parteneri și sponsori
- Programele/proiectele noastre
  - Proiect \#1
  - Proiect \#2
  - ……
- Cum te poți implica
  - Donează pentru organizație
  - Devino voluntar
  - Redirecționează 3,5% din impozit
- Contact

#### Footer:

- Despre noi
- Termeni și condiții
- Politica de confidențialitate
- Codul de conduită
- Alte linkuri utile
