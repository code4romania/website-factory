---
title: "Cum creez și editez o pagină nouă?"
---

Website-ul este format din pagini pe care este organizat conținutul.
Secțiunea de gestionare a Paginilor se accesează din Meniul principal al
platformei, butonul **Pagini**.

În secțiunea **Pagini** poți crea pagini noi sau poți modifica paginile
deja existente.

Atenție: la instalarea instanței tale de Website Factory: Guvern, vei găsi
în platformă deja create exemple de pagini pentru: Termeni și Condiții,
Politică de Confidențialitate, și alte modele. Unele dintre ele sunt obligatorii pentru
orice website, însă conținutul lor se poate modifica în funcție de
activitatea ta.

Pentru a crea **o pagină nouă**, este necesar să parcurgi următorii
pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă butonul **Adaugă**
4)  Completează câmpurile **Titlu, Descriere, Imagine.** Aceste
    informații sunt importante pentru că sunt utilizate pentru
    indexarea în motoarele de căutare, iar imaginea este cea care se
    va vedea pe facebook sau pe alte rețele când cineva distribuie
    acea pagină online.
5)  Activează butonul **Publică**
6)  Apasă **Salvează**

Pentru **a vizualiza** **o pagină deja existentă**, este necesar să
parcurgi următorii pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă săgeata din dreptul paginii pe care dorești să o vizualizezi
4)  Selectează opțiunea **Vezi**
5)  Pagina se va deschide într-un tab nou al browserului pe care îl
    folosești

Pentru **a edita o pagină deja existentă**, este necesar să parcurgi
următorii pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă săgeata din dreptul paginii pe care dorești să o modifici
4)  Selectează opțiunea **Editează**
5)  Editează elementul pe care dorești să îl modifici.
6)  Apasă **Salvează**

Alternativ poți să dai click direct pe titlul paginii pentru a deschide
pagina în același tab.

Pentru **a duplica forma și conținutul unei pagini deja existente**,
este necesar să parcurgi următorii pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă săgeata din dreptul paginii pe care dorești să o modifici
4)  Selectează opțiunea **Duplică**
5)  Confirmă duplicarea apăsând pe butonul **Duplică**
6)  Pagina duplicată a fost adăugată în lista paginilor existente

Pentru a **șterge** **o pagină**, este necesar să parcurgi următorii
pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă săgeata din dreptul paginii pe care dorești să ștergi
4)  Selectează opțiunea **Șterge**
5)  Confirmă ștergerea apăsând pe butonul **Șterge**
6)  Pagina ștearsă a fost mutată în secțiunea **Șterse**, din meniul
    secundar al paginii

Pentru a **șterge definitiv** **o pagină**, este necesar să parcurgi
următorii pași:

1)  Accesează panoul de administrare
2)  Selectează din Meniul principal butonul **Pagini**
3)  Apasă săgeata din dreptul paginii pe care dorești să ștergi
4)  Selectează opțiunea **Șterge**
5)  Confirmă ștergerea apăsând pe butonul **Șterge.** Pagina ștearsă a
    fost mutată în secțiunea **Șterse**, din meniul secundar al
    paginii
6)  Accesează secțiunea **Șterse**
7)  Apasă săgeata din dreptul paginii pe care vrei să o ștergi definitiv
8)  Selectează **Șterge permanent**
9)  Confirmă ștergerea permanentă apăsând butonul **Șterge**
