---
title: "Cum setez culoarea principală și logo-ul site-ului?"
---

În această secțiune setezi elementele de branding ale website-ului tău:
culoarea principală și logo-ul. Setarea culorii principale este
importantă pentru ca elementele vizuale (iconițe, separatoare, casete)
imprumută această culoare și o setează în diferite tonalități la nivelul
întregului website pentru a asigura consistența vizuală a platformei pe
care o creezi. Îți recomandăm să alegi o culoare cât mai puțin pastelată
pentru un contrast cât mai bun în site (ex: albastru ultramarin, roșu,
grena, orange, verde închis etc)

Pentru setarea **culorii principale**, este necesar să parcurgi
următorii pași:

1)  Accesează panoul de administrare
2)  Selectează meniul secundar de setări din colțul din dreapta sus
3)  Selectează **Setări**
4)  Apasă pe dreptunghiul colorat din câmpul **Culoare principală**
5)  Selectează dintre opțiunile predefinite sau adaugă codul culorii pe
    care vrei să o folosești.
6)  Apasă **Salvează**

**Pentru a păstra unitatea vizuală cu identitatatea organizației îți
recomandăm să folosești o culoare care se regăsește în logo-ul tău (sau
un ton al culorii dominante din logo-ul tău) pentru că ea va fi folosită
pentru butoanele din site, headere și alte elemente.**

![](/assets/help/009.png)

Pentru adăugarea **logo-ului**, este necesar să parcurgi următorii pași:

1)  Accesează panoul de administrare
2)  Selectează meniul secundar de setări din colțul din dreapta sus
3)  Selectează **Setări**
4)  Apasă pe butonul **Choose File** din câmpul **Logo**
5)  Selectează fișierul salvat local ce conține logo-ul și apasă Upload.
    Îți recomandăm să fie un fișier cu o calitate cât mai bună, în
    format .png.
6)  Apasă **Salvează**

Logo-ul va fi încărcat în website și se va afișa deasupra meniului din
header, pe toate paginile website-ului. Cel mai bine ar fi ca logo-ul să
fie în format .png fără margini nenecesare în jur.

![](/assets/help/023.png)
